Pillole di semantica dei dati
=============================

Nell’ambito di un linguaggio, sia esso naturale che informatico, si
individuano due elementi essenziali: la sintassi e la semantica. Mentre
la sintassi si occupa dell’insieme di regole necessarie per costruire le
frasi del linguaggio, la semantica si focalizza sull’attribuire un
significato a ciascuna frase andando oltre l'interpretazione letterale
di singole parole.

Nell’ambito informatico, una grossa spinta al concetto di semantica e di
semantica dei dati è stata data dall’ampia ricerca sul cosiddetto Web
Semantico o Web dei Dati. Il Web Semantico è un’evoluzione del
tradizionale Web, quest’ultimo costituito da una rete di documenti (o
pagine web), destinati prevalentemente alla consultazione da parte di
persone, tra loro collegati senza specificare alcun significato nel
collegamento.

Nel Web Semantico si pone l’accento sui dati più che su pagine o
documenti e, attraverso l’uso degli standard aperti e consolidati del
Web, si consente un collegamento nativo tra i dati attraverso la
definizione di un loro significato esplicito, condiviso e formale. In
questo caso, il significato non è solo consultabile da persone ma anche
elaborabile da software per realizzare applicazioni innovative, anche
capaci di scoprire nuova conoscenza grazie alla navigazione dei
collegamenti e al ragionamento sul significato attribuito ai dati.

Questa guida presenta la semantica dei dati nel Web come intesa dal Web
Semantico, già individuata nel 2012 `dalle linee guida dell’Agenzia per
l’Italia
Digitale <https://www.agid.gov.it/sites/default/files/repository_files/documentazione_trasparenza/cdc-spc-gdl6-interoperabilitasemopendata_v2.0_0.pdf>`__
come lo strumento per “\ *abilitare lo sviluppo di una concreta
interoperabilità semantica tra Pubbliche Amministrazioni a livello
nazionale e transfrontaliero*\ ”.

Per realizzare quanto sopra, ci sono quattro regole di base da seguire:

-  Dare un identificativo univoco a tutte le cose del mondo (ai dati);

-  L’identificativo univoco deve essere nel Web così che le persone e i
   software possano ricercare le cose attraverso i tradizionali
   protocolli del Web;

-  Quando si ricerca una cosa attraverso l’identificativo univoco è
   necessario fornire informazioni attraverso standard specifici quali
   RDF e SPARQL (si veda sotto);

-  È necessario includere collegamenti ad altri dati esistenti nel Web
   dei dati per creare valore dall’integrazione dei dati.

.. toctree::
  :maxdepth: 3
  :caption: Indice dei contenuti

  pillole-di-semantica-dei-dati/i-pilastri-della-semantica-dei-dati.rst
